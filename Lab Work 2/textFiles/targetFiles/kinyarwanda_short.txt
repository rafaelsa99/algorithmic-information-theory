Amakuru ageze kuri Shikama mu kanya aturutse i Kigali aravuga ko Senateri Mucyo jadediye(Jean de Dieu) yitabye Imana mu kanya kuri uyu wa mbere tariki ya 3 z' Ukwakira 2016. Mucyo ngo yagize ikibazo ubwo yari ageze muri esikariye mu nyubako y'aho akorera maze yikubita hasi bahita bamujyana kwa muganga, ariko aza gupfira ku bitaro.
Uraho Muvandimwe Dr Joseph,

Iminsi myinshi! Ndakeka ko abasomyi, abakunzi na mwe muri Shikama mwibaza ko naba nkiriho. Yewe ga yewe, ndakomeye pe! uretse ko muri iriya nkubiri yo kwirukana no kwica abasirikare bakomeye ngo Gafuni akunde arambe kabiri, nanjye nahinduriwe imirimo bituma mba ncecetseho gato, ngo hato bataba bari kunyigaho.

siko bimeze na nubu ntibarankeka. Reka rero nkubirane ayo mahirwe, mpirimbane turebe ko aba bahemu twabafatirana muri ariya matora aje hanyuma iyi ngoma tuyihirike.
Giselansi, ni Segahinda Ngezahabagabo wa Maburakindi na Nyirabaravuga wa hariya mu Gahenerezo wongeye kubasuhuza. Urwandiko rwanjye rw’ubushize ngo rwabagezeho rutinze kuko uwo naruhaye yageze muri USA asanga wavuyeyo werekeje Dubai arwoherejeyo rusanga wagannye muri Singapour barwoherejeyo basanga werekeje  I Hong Kong mu Bushinwa. Ntabwo nakurenganya ni akazi kenshi!! None se ko mu banyarwanda miliyoni 12 zose ntawe wabona ukubera minisitiri w’ububanyi n’amahanga uzi gukora, hari uwakurenganya kuba wigira aho hose
