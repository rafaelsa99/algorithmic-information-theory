因为辰光正好勒拉八月半，秋天头个当中心里。
中秋有好星来头，有交关传说搭仔神话故事勒拉民间流传。有名个像：嫦娥奔月、朱元璋月饼起义、唐明皇游月宫也啥。
八月半吃个物事，当然是月饼。月饼一起先是用得来斋月神个，后来子逐点逐点拿赏亮月搭仔吃月饼，作为团圆个象征，慢慢较月饼也就变成功过节礼品哉。月饼象征团圆，是中秋佳节板定要喫个。勒拉中秋节个夜来头，还要喫点团圆个水果像西瓜也啥，祝福屋里向人、亲眷生活美满、适意、平安。
