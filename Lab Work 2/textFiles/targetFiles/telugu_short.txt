జీవిత విశేషాలు[మార్చు]
పాలేకర్ ముంబాయిలోని సర్ జెజె స్కూల్ ఆఫ్ ఆర్ట్స్‌లో లలిత కళలను అభ్యసించాడు. అతను చిత్రకారుడిగా తన కళాత్మక వృత్తిని ప్రారంభించాడు[4]. చిత్ర కళాకారునిగా ఏడు చిత్రకళా ప్రదర్శనలు, గ్రూపు ప్రదర్శనలు చేపట్టాడు. నాటక ప్రదర్శనలలో చురుకుగా పాల్గొనే పాలేకర్ మరాఠీ, హిందీలలో 1967 వరకూ అనేక ప్రదర్శనలను రూపొందించి నిర్మాతగా, దర్శకుడిగావ్యవహరించాడు. అనేక ప్రదర్శనలలో పాల్గొన్నాడు. దీని ద్వారా గుర్తింపు పొంది తద్వారా హిందీ చిత్రపరిశ్రమకు ఆహ్వానించబడ్డాడు. నటుడిగా 1970 దశకంలో హిందీ చిత్రరంగంలో గుర్తింపు పొందాడు. అతడి ద్వారా అనేక మంచి చిత్రాలు వచ్చాయి. హిందీ, మరాఠీ, మలయాళం, కన్నడ, బెంగాలీ తదితర భాషా సినిమా రంగాలలో ఆయన నటించాడు. సినీ జీవితంలో ఒక ఫిస్మ్‌పేర్ పురస్కారంతో పాటుగా ఆరు రాష్ట్ర పురస్కారాలను ఉత్తమ నటుడిగా అందుకొన్నాడు.
ఇక దర్శకుడిగా ఆయన అనేక సున్నిత కథాంశాలను తెరక్కెక్కించాడు. భారతీయ సాహిత్యం నుండి అనేక కథలను, మహిళా ప్రాధాన్యత కలిగిన సినిమాలను అతను తెరకెక్కించాడు, మరాఠీ, హిందీ చిత్రాలతోపాటుగా బుల్లితెర (టెలివిజన్) దారావాహికలను కూడా అతను అందించాడు. అతనికి గుర్తింపు తెచ్చినవాటిలో కొన్ని కాచ్చిదూప్, మృగనయని, నఖాబ్, ఫూల్ ఖునా, కృష్ణ కాళి.
నాటకరంగ జీవితం[మార్చు]
పాలేకర్ మొదట సత్యదేవ్ దూబే ఎక్స్‌పెరిమెంతల్ థియేటర్ ద్వారా మరాఠీ నాటకరంగంలో పనిచేసాడు. తరువాత అనికేత్ అనే సంస్థను 1972లో స్వంతంగా నిర్మించాడు.
సినిమా ప్రయాణం[మార్చు]
	పాలేకర్ తన ప్రస్థానన్ని సత్యదేవ్ దూబే మరాఠీ చిత్రం షంతాత కోర్ట్ చలూ అహే ద్వారా 1971లో ప్రవేశించాడు.[5]
4లో బాసు చటర్జీ యొక్క రజనీ గంధ చిత్రంలో నటించాడు. ఈ తక్కువ ఖర్చుతో నిర్మిచిన సినిమా ఆశ్చర్యంగా పెద్ద విజయం సాధించింది. తరువాత హౄషీకేష్ ముఖర్జీ దర్శకత్వంలో వచ్చిన చోటీసీబాత్ ఇంకా పెద్ద విజయం సాధించిపెట్టింది. తరువాత గోల్‌మాల్, నరం గరం సినిమాల ద్వారా పేరు పొందాడు. గోల్‌మాల్ ద్వారా ఫిల్ంపేర్ పురస్కారాలను పొందాడు.
