Go bapa le mfapha wa thaba, go ne go nna nonyane, serunya, segokgo,
tshoswane e nnye e e dirang ka natla le tsiekgope e e ratang menate.
Ka nako ya malatsi a maleele a selemo, tshoswane e ne e dira ka natla,
e rwala peo le go kgabaganya lebaka lotlhe e e isa kwa teng ga seolo
sa yone.
Tsiekgope e ne ya dirisa selemo sa yone e palama le go fologa thaba
e ntse e bina-bina, e opela dipina le go ijesa monate. 
Letsatsi lengwe nonyane e ne ya bona tshoswane e dira ka natla.
‘O dira eng, tshoswane?’ ya botsa jalo.
‘Ke kokoanya peo gore fa mariga a tla ke bo ke na le dijo tse di
lekaneng,’ tshoswane ya rialo.
Nonyane e ne ya bona seo e le mogopolo o montle tota, mme ya
tswa ya fofa e ya go kokoanya peo le diberi go di bolokela mariga.
Letsatsi le le latelang serunya sa bona tshoswane e dira ka thata.
‘O dira eng, tshoswane?’ ya botsa jalo.
‘Ke kokoanya peo gore fa mariga a tla ke bo ke na le dijo tse di
lekaneng,’ tshoswane ya araba jalo.
Serunya se ne sa bona seo e le mogopolo 